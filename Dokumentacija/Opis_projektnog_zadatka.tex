
\chapter{Opis projektnog zadatka}
		
		Cilj ovog projekta je izgradnja web aplikacije koja će omogućiti ljudima/pacijentima lakše prijavljivanje na slobodne termine za medicinsku rehabilitaciju i fizikalnu terapiju te praćenje njihovog zdravstvenog napretka. Također će omogućiti zaposlenicima ustanove da odbijaju ili prihvaćaju termine ovisno o raspoloživosti prostorija, opreme i osoblja pritom imajući mogućnost uvida u pacjentove prošle terapije i napredak. Vrijeme provođenja rehabilitacije je svakim radnim danom od ponedjeljka do petka od 8:00 do 20:00 sati.
		
		\noindent Aplikacija će razlikovati tri vrste korisnika: 
		\begin{packed_item}
			
			\item  pacijenta
			\item  liječnika - djelatnika zdravstvene ustanove
			\item  administratora - djelatnika zdravstvene ustanove
		\end{packed_item}
		
		Prilikom pokretanja web aplikacije svaki korisnik unosi svoju e-mail adresu i lozinku. Ovisno o vrsti korisnika biti će preusmjereni na različite stranice.
		
		\textit{Pacijent} se samostalno prijavljuje u sustav. U slučaju da još ne postoji imati će opciju registracije. Za registraciju mora unijeti: 
		\begin{packed_item}
			\item ime
			\item prezime
			\item e-mail adresu
			\item MBO - Matični Broj Osiguranika
			\item broj telefona
			\item lozinku
		\end{packed_item}
		Prilikom registracije pomoću MBO-a provjerava se ako korisnik postoji u središnjem informacijskom sustavu zdravstvene zaštite.
		Nakon prijave ili registracije korisnik je preusmjeren na stranicu gdje se prikazuju njegovi termini i zahtjevi. U terminima se prikazuju protekli i budući termini, za protekle termine piše ako je pacijent došao te komentari djelatnika ustanove o napretku. Termin se dobiva nakon što se odobri zahtjev za jednim.		
		Zahtjev se sastoji od:
		\begin{packed_item}
			\item vremena predaje
			\item željenog termina
			\item vrste/tipa rehabilitacije
			\item liječnika koji je uputio pacijenta na terapiju
			\item reference na terapiju
			\item statusa
		\end{packed_item}
		Status može biti odobreno, odbijeno, čeka na odobrenje ili isteklo u slučaju da nitko nije odobrio niti odbio termin do željenog vremena terapije.
		Klikom na opciju \textit{naruči se} pacijent može napraviti novi zahtjev za terminom. Zahtjev popunjava unoseći vrstu rehabilitacije, liječnika koji ga je uputio, ukoliko se radi o ponovljenoj terapiji odabrati će i termin već obavljenog postupka terapije u ustanovi, također u komentar za liječnika dodaje opis svojih oboljenja. Status liječnika koji je izdao uputnicu provjerava se u imeniku liječnika. U odabiru termina biti će prikazano prvih nekoliko slobodnih termina za odabrani tip rehabilitacije i opcije da se unese željeni datum i vrijeme. Nakon odabira željenog termina pacijent predaje zahtjev. Pacijent će o odobrenju ili odbijanju zahtjeva, kao i svim mogućim promjenama biti obaviješten mailom.
		
		\textit{Liječnik} nakon prijavljivanja u sustav ima pregled svih pacijenata i njihovih podataka, klikom na prikaz terapije bit će mu prikazani svi termini odabranog pacijenta i detalji o njima, tu će imati opciju evidentirati dolazak pacijenta i zabilježiti komentare vezane uz napredak ili pregledati napredak i komentare iz prošlih termina. Liječnik koji je evidentirao pacijenta dodati će se u sustav kao liječnik koji je vodio taj termin terapije. Također svaki djelatnik ustanove imati će mogućnost prihvaćanja ili odbijanja termina ovisno o raspoloživosti prostorija i opreme. Kod odbijanja zahtijeva liječnik će morati dodijeliti pacijentu novi termin u kojem su oprema i prostorije raspoloživi.
		
		\textit{Administrator} ima pregled svih pacijenata i djelatnika. Uz ovlasti koje imaju liječnici administrator pri zaposlenju novog liječnika izrađuje korisnički račun za njega s inicijalnom lozinkom. Također nakon prestanka radnog odnosa administrator može ukloniti tog liječnika. Administrator definira sve što je potrebno za ispravan rad sustava, dakle može mijenjati dostupnost opreme i unositi novu opremu, mijenjati dostupnost prostorija i unositi nove. Također ako dođe do promjena u dostupnosti prostorija ili opreme, liječnik će imati mogućnost obavještavanja pacijenta o otkazanom terminu te mogućnost izdavanja novog termina.
		
		---
		
		Ovim projektom smanjio bi se opseg posla djelatnika ustanove i olakšao proces prijave na rehabilitaciju pacijentima, umjesto prijavljivanja u živo i rješavanja papirologije pacijentima će biti omogućeno prijavljivanje, a djelatnicima odbijanje ili prihvaćanje termina rehabilitacije u samo par klikova. 
		
		---
		
		Odgovarajući primjer slične aplikacije na istu temu nije pronađen, moguće, zbog zatvorenosti ovakvog tipa aplikacije prema javnosti, ali primjer sa sličnim funkcijama iako ne u istu svrhu je booking.com (\ref{fig:booking}). Na početnoj stranici \textit{booking}-a nailazimo na opcije prijave i registracije, iako za početak korištenja same stranice to nije nužno kao kod ove aplikacije. Korisnik \textit{booking}-a rezervira apartman, dok korisnik aplikacije za rehabilitaciju rezervira svoj termin za terapiju. Kao što korisnik na \textit{booking}-u unosi grad u kojem želi rezervirati apartman, korisnik u ovoj aplikaciji odabire tip rehabilitacije za koju se želi prijaviti. U oba slučaja kod prijave na željeni termin ili rezervacije apartmana korisnik dobiva neke ponuđene termine/opcije ili može samostalno odabrati vrijeme željenog termina/rezervacije. 
		
		\begin{figure}[H]
			\includegraphics[scale=0.4]{slike/slicna_aplikacija.PNG} %veličina slike u odnosu na originalnu datoteku i pozicija slike
			\centering
			\caption{Primjer slične aplikacije}
			\label{fig:booking}
		\end{figure}
		
		---
		
		Aplikacija će se moći proširiti da djelatnici uopće ne moraju prihvaćati ili odbijati prijave, već će to sustav raditi automatski na temelju raspoloživih podataka o opremi, prostorijama, djelatnicima i već zauzetim terminima. Svi termini, prostorije, oprema i djelatnici vidljivi su administratoru koji im može mijenjati status za određeno vrijeme, na primjer kada liječnik ode na godišnji odmor može promijeniti njegov status u neaktivan za to razdoblje ili kada cijela ustanova ima sastanak onemogućiti sve termine za vrijeme tog sastanka. Ostala bi mogućnost upućivanja maila ili telefonskog poziva pacijentu u slučaju ikakvih promjena.
		
	
		\eject
		
				
	